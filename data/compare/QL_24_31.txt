無量化佛 遍滿十方 闡揚如來 無盡法藏
爾時佛神力故蓮華藏莊嚴世界海六種十
八相震動所謂動遍動等遍動起遍起等遍
起覺遍覺等遍覺震遍震等遍震吼遍吼等
遍吼涌遍涌等遍涌又令一切世界諸王各
雨不可思議諸供養具供養如來大衆海會
所謂雨一切香華雲衆妙寳雲雜寳蓮華雲
無量色寳曼陀羅雲解脫寳雲碎末栴檀香
雲清淨柔輭聲雲寳網日雲各隨其力雨衆
供養如是等一一世界諸王設不可思議諸
供養雲普供一切如來大衆如此世界設衆
供養一切十方諸佛國土亦復如是此世界
中佛坐道塲世界諸王各隨所樂境界三昧
諸方便門歡喜猒離通達諸方勇猛之法如
來境界神力所入諸佛無量法海之門皆已


得度如此世界十方一切世界亦復如是

大方廣佛華嚴經卷第二
音释
