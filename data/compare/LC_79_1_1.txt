大方廣佛華嚴經卷第一湯
東晉天竺三藏佛陁馱跋羅譯
世閒淨眼品第一
如是我聞一時佛在摩竭提國寂滅
道場始成正覺其地金剛具足嚴淨
衆寶雜華以爲莊飾上妙寶輪圓滿
淸淨无量妙色種種庄嚴猶如木海
寶幢幡蓋光明照耀妙香華鬘周帀
圍繞七寶羅網彌覆其上雨無量寶
顯現自在諸雜寶樹華葉光茂佛神
力故令此場地廣博嚴淨光明普照
一切奇特妙寶積聚无量善根莊嚴
道場其菩提樹高顯殊特淸淨琉璃
以爲其幹妙寶枝條莊嚴淸淨寶華
垂布猶如重雲雜色寶華閒錯其閒
如意摩尼以爲其果樹光普照十方
世界種種現化施作佛事不可盡極
普現大乘菩薩道教佛神力故常出
一切衆妙之音讚揚如來无量功德
不可思議師子之座猶如大海衆妙
寶華而爲嚴飾流光如雲周遍普照
无數菩薩大海之藏大音遠震不可
思議如來光明踰摩尼尊彌覆其上
種種變化施作佛事一切悉睹无所
